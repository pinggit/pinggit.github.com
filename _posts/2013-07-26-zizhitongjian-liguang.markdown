---
layout: post
title: "资治通鉴 悲情的李广"
published: true
created:  2013 Jul 26 10:59:28 PM
tags: [资治通鉴]
categories: [reading]
---


世宗孝武皇帝上之下元朔元年:

>...
>陇西李广为上郡太守，尝从百骑出，卒①遇匈奴数千骑。见广，以为诱骑，皆惊，上山陈。
>广之百骑皆大恐，欲驰还走。广曰：“吾去大军数十里，今如此以百骑走，匈奴追射我立尽
>。今我留，匈奴必以我为大军之诱，必不敢击我。”广令诸骑曰：“前！”未到匈奴阵二里所
>，止，令曰：“皆下马解鞍！”其骑曰：“虏多且②近，即有急，奈何？”广曰：“彼虏以我为
>走；今皆解鞍以示不走。用坚其意。”于是胡骑遂不敢击。有白马将出，护其兵；李广上马
>，与十余骑奔，射杀白马将而复还，至其骑中解鞍，令士皆纵马卧。是时会暮，胡兵终怪
>之，不敢击。夜半时，胡兵亦以为汉有伏军于旁，欲夜取之，胡皆引兵而去。平旦，李广
>乃归其大军。
>......

世宗孝武皇帝上之下元朔元年秋:

>...
>匈奴二万骑入汉，杀辽西太守，略二千余人，围韩安国壁；又入渔阳、雁门，各杀略千余
>人。安国益东徙，屯北平；数月，病死。天子乃复召李广，拜为右北平太守。匈奴号曰“汉
>之飞将军”，避之，数岁不敢入右北平。
>...



世宗孝武皇帝中之上元狩四年）:

>...
>郎中令李广数自请行，天子以为老，弗许；良久，乃许之，以为前将军。
>...
>
>大将军既出塞，捕虏知单于所居，乃自以精兵走之，，而令前将军广并于右
>将军军，出东道。东道回远而水草少，广自请曰：“臣部为前将军，今大将军乃
>徙 令臣出东道。且臣结发而与匈奴战，今乃一得当单于，臣愿居前，先死单于。”
>大将军亦阴受上诫，以为“李广老，数奇，毋令当单于，恐 不得所欲。”而公
>孙敖新失侯，大将军亦欲使敖与俱当单于，故徙前将军广，广知之。固自辞于大
>将军；大将军不听，广不谢而起行，意甚愠怒。
>...

>前将军广与右将军食其军无导，惑失道，后大将军，不及单于战。大将军引
>还，过幕南，乃遇二将军。大将军使长史责问广、食其失道状，急责广之幕府对
>簿。广曰：“诸校尉无罪，乃我自失道，吾今自上簿至莫府。”广谓其麾下曰：
>“广结发与匈奴大小七十余战，今幸从大将军出接单于兵，而大将军徙广部，行
>回远而又迷失道，岂非天哉！且广年六十余矣，终不能复对刀笔之吏！”遂引刀
>自刭。广为人廉，得赏赐辄分其麾下，饮食与士共之，为二千石四十余年，家无
>余财，猿臂，善射，度不中不发。将兵，乏绝之处见水，士卒不尽饮，广不近水，
>士卒不尽食，广不尝食；士以此爱乐为用。及死，一军皆哭；百姓闻之，知与不
>知，无老壮皆为垂涕。而右将军独下吏，当死，赎为庶人。



另外，霍去病和卫青的为人：
>...
>票骑将军为人，少言不泄，有气敢往。 天子尝欲教之孙、吴兵法，对曰：
>“顾方略何如耳，不至学古兵法。”天子为治第，令票骑视之，对曰：“匈奴未
>灭，无以家为也！”由此上益重爱之。然少贵，不省士，其从军，天子为遣太官
>赍数十乘；既还，重车余充粱肉，而士有饥者；其在塞外，卒乏粮或不能自振，
>而票骑尚穿域蹋鞠；事多此类。大将军为人仁，喜士退让，以和柔自媚于上。两
>人志操如此。
>...
