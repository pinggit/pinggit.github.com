---
layout: post
title: "资治通鉴 廉颇 顷之三遗矢"
published: true
created:  2013 Jun 18 09:42:43 PM
tags: [资治通鉴]
categories: [reading]
---

>赵以廉颇为假相国，伐魏，取繁阳。赵孝成王薨，子悼襄王立，使武襄
>君乐乘代廉颇。廉颇怒，攻武襄君；武襄君走。廉颇出奔魏；久之，魏不能信用。
>赵师数困于秦，赵王思复得廉颇，廉颇亦思复用于赵。赵王使使者视廉颇尚可用
>否。廉颇之仇郭开多与使者金，令毁之。廉颇见使者，一饭斗米，肉十斤，被甲
>上马，以示可用。使者还报曰：“廉将军虽老，尚善饭；然与臣坐，顷之三遗矢
>矣。”赵王以为老，遂不召。楚人阴使迎之。廉颇一为楚将，无功，曰：“我思
>用赵人！”卒死于寿春。

