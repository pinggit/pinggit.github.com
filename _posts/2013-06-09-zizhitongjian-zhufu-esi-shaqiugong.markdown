---
layout: post
title: "资治通鉴：李兑 主父三月饿死沙丘宫"
published: true
created:  2013 Jun 09 02:09:50 PM
tags: [资治通鉴]
categories: [reading]
---

>公子章之败也，往走主父；主父开之。成、兑因围主父。公子章死，成、兑
>谋曰：“以章故，围主父；即解兵，吾属夷矣！”乃遂围之，令：“宫中人后出
>者夷！”宫中人悉出。主父欲出不得，又不得食，探雀而食之。三月馀，饿死沙
>丘宫。主父定死，乃发丧赴诸侯。主父初以长子章为太子，后得吴娃，爱之，为
>不出者数岁。生子何，乃废太子章而立之。吴娃死，爱弛；怜故太子，欲两王之，
>犹豫未决，故乱起。

