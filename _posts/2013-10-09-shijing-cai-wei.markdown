---
layout: post
title: "诗经：采薇"
published: true
created:  2013 Oct 09 10:52:20 PM
tags: [诗经]
categories: [reading]
---

采薇采薇，薇亦作止。曰归曰归，岁亦莫(mù)止。 靡室靡家，玁(xiǎn）狁(yǔn)之故。不遑启居，玁狁之故。  
采薇采薇，薇亦柔止。曰归曰归，心亦忧止。 忧心烈烈，载饥载渴。我戍未定，靡(mǐ)使归聘。  
采薇采薇，薇亦刚止。曰归曰归，岁亦阳止。 王事靡盬(gǔ)，不遑启处。忧心孔疚，我行不来！  
彼尔维何？维常之华。彼路斯何？君子之车。 戎车既驾，四牡业业。岂敢定居？一月三捷。  
驾彼四牡，四牡骙(kuí)骙。君子所依，小人所腓(féi)。 四牡翼翼，象弭(mǐ)鱼服。岂不日戒？玁狁孔棘！  
昔我往矣，杨柳依依。今我来思，雨（yù）雪霏霏。 行道迟迟，载渴载饥。我心伤悲，莫知我哀！  

[详细赏析](http://baike.baidu.com/view/135346.htm)
